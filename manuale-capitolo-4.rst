
.. _h5575215231305138626db802ee16a:

4. Modalità di utilizzo di strumenti informatici per la generazione e lo scambio di documenti
*********************************************************************************************

II presente capitolo fornisce indicazioni sulle modalità di utilizzo di strumenti informatici per lo scambio di documenti all'interno ed all'esterno dell'AOO.

Prima di entrare nel merito, occorre caratterizzare l'oggetto di scambio: il documento amministrativo.

Il documento amministrativo, in termini operativi, è così classificabile: 

* ricevuto; 

* inviato; 

* interno formale; 

* interno informale. 


.. _h3b5469522944357f63d60213a5a327:

4.1. Documento ricevuto dall'Amministrazione
============================================

Per documenti in arrivo si intendono tutti i documenti di rilevanza giuridico-probatoria acquisiti dall’Amministrazione nell’esercizio delle proprie funzioni e provenienti da un diverso soggetto pubblico o privato.

La corrispondenza in ingresso può essere acquisita dall'AOO con diversi mezzi e modalità in base alla tecnologia di trasporto utilizzata dal mittente. 

Un documento informatico può essere recapitato:

* a mezzo posta elettronica ordinaria o certificata; 

* tramite Interoperabilità di protocollo tra pubbliche amministrazioni;

* tramite le piattaforme informatiche predisposte dalla Provincia di Teramo per la presentazione di istanze online da parte di cittadini e imprese;

* su supporto rimovibile quale, ad esempio, cd rom, dvd, pen drive, consegnato direttamente alla UOP o inviato per posta convenzionale, raccomandata o corriere.

Un documento analogico può essere recapitato: 

* a mezzo posta convenzionale, raccomandata o corriere; 

* a mezzo telefax (solo tra pubblica amministrazione e privati) 

* telegramma;

* a mezzo consegna diretta all'Amministrazione  e per tramite di persona dallo stesso delegata .

A fronte delle tipologie descritte ne esiste una terza denominata "ibrida" composta da un documento analogico (lettera di accompagnamento) e da un documento digitale che comportano diversi metodi di acquisizione.

.. _h1e52781d67592d5f32103e7f2a7c6d63:

4.2. Documento inviato dall'Amministrazione
===========================================

Per documenti in uscita si intendono i documenti di rilevanza giuridico-probatoria prodotti dall’Amministrazione nell’esercizio delle proprie funzioni e indirizzati ad un diverso soggetto pubblico o privato e anche ai propri dipendenti come persone fisiche e non nell’esercizio delle loro funzioni

I documenti informatici, compresi gli eventuali allegati anch’essi informatici, sono inviati, di norma, per mezzo di interoperabilità di protocollo o posta elettronica certificata.

In alternativa, il documento informatico può essere riversato su supporto rimovibile non modificabile e trasmesso con altri mezzi di trasporto al destinatario.

Il documento può anche essere messo a disposizione del destinatario sul sito web istituzionale in apposita sezione.

I documenti su supporto cartaceo sono inviati:

* a mezzo posta convenzionale, posta raccomandata o corriere;

* a mezzo telefax o telegramma;

* a  mezzo consegna diretta al destinatario.

.. _h572f371b75445d1e7a5a626031261558:

4.3. Documento interno formale
==============================

I documenti interni dell'Amministrazione devono essere formati con tecnologie informatiche. Lo scambio tra gli uffici dell’Amministrazione di documenti informatici di rilevanza amministrativa giuridico-probatoria – quando essi non siano assistiti da procedure informatiche che ne garantiscano altrimenti la tracciabilità – avviene, di norma, per mezzo della procedura di protocollo informatico nell'unico registro di protocollo informatico; il documento informatico scambiato viene prima sottoscritto con firma digitale e poi protocollato. 

.. _h697d18407b437c142e72312a44313b3a:

4.4. Documento interno informale
================================

Per questa tipologia di corrispondenza, la cui fascicolazione e conservazione è facoltativa, vale il disposto del precedente punto, ad eccezione dell’obbligatorietà dell’operazione di sottoscrizione e di protocollazione. 

Di conseguenza, per la formazione, la gestione e la sottoscrizione di documenti informatici aventi rilevanza esclusivamente interna ciascun UOR o UU della AOO adotta, nei limiti della propria autonomia organizzativa, le regole sopra illustrate ad eccezione della obbligatorietà dell'operazione di sottoscrizione e di protocollazione. 

.. _h344325c566a8a4214634651352751:

4.5. Duplicato del documento informatico
========================================

Il duplicato del documento informatico è un documento prodotto mediante la memorizzazione della medesima evidenza informatica sullo stesso sistema di memorizzazione o su un sistema diverso, e che contenga la stessa sequenza binaria del documento informatico di origine da cui è tratto.

I duplicati informatici hanno il medesimo valore giuridico del documento informatico da cui sono tratti se prodotti in conformità delle regole tecniche.

Pertanto, a differenza delle copie di documenti informatici, che si limitano a mantenere il contenuto dei documenti originari (ma non il loro formato), i duplicati informatici non necessitano di attestazione di conformità all’originale da parte di un notaio o di un pubblico ufficiale, stante la loro perfetta corrispondenza nel numero e nella sequenza dei valori binari e hanno il medesimo valore giuridico del documento informatico da cui sono tratti qualora prodotti mediante processi e strumenti che assicurino la predetta sequenza.

.. _ha543670467c4811b401b24e2e1f80:

4.6. Copia ed estratti del documento informatico
================================================

La copia di documento informatico è un documento informatico che, mediante processi e strumenti idonei, assicura la corrispondenza della copia alle informazioni del documento informatico di origine attraverso l’utilizzo di uno dei formati idonei ai sensi della normativa vigente.

La copia di documento informatico è, dunque, un documento informatico che muta il formato del documento originario o che muta il supporto del documento originario informatico.

L’estratto di un documento informatico è una parte del documento con una diversa evidenza informatica rispetto al documento da cui è tratto. Gli estratti informatici devono essere prodotti in uno dei formati idonei definiti al par. 3.2.3.

La copie e l'estratto del documento informatico hanno la stessa efficacia probatoria dell’originale da cui sono tratte se la loro conformità è attestata da un pubblico ufficiale a ciò autorizzato o se la conformità non è espressamente disconosciuta, fermo l’obbligo di conservazione dell’originale informatico (art. 23 bis c.2 del CAD <https://docs.italia.it/italia/piano-triennale-ict/codice-amministrazione-digitale-docs/it/v2021-07-30/_rst/capo_II-sezione_I-articolo_23-bis.html>`_).

In particolare, la validità del documento informatico per le copie e/o estratti di documenti informatici è consentita mediante uno dei due metodi:

* raffronto dei documenti;

* certificazione di processo.

I requisiti tecnici per la certificazione di processo sono individuati nell'allegato 3 |LINK_LG_ALL_3| delle |LINK_LG|.

Il ricorso ad uno dei due metodi sopracitati assicura la conformità del contenuto della copia o dell’estratto informatico alle informazioni del documento informatico di origine.

Nel caso in cui non vi è l’attestazione di un pubblico ufficiale, la conformità della copia o dell’estratto informatico ad un documento informatico è garantita mediante l’apposizione della firma digitale o firma elettronica qualificata o firma elettronica avanzata, nonché del sigillo elettronico qualificato e avanzato da parte di chi effettua il raffronto.

Laddove richiesta dalla natura dell’attività, l’attestazione di conformità delle copie o estratti informatici di documenti informatici può essere inserita nel documento informatico contenente la copia o l’estratto.

L’attestazione di conformità delle copie o dell’estratto informatico di uno o più documenti informatici può essere altresì prodotta come documento informatico separato contenente un riferimento temporale e l’impronta di ogni copia o estratto informatico.

Il documento informatico contenente l’attestazione è sottoscritto con firma digitale o con firma elettronica qualificata o avanzata del notaio o del pubblico ufficiale a ciò autorizzato.

.. _h5f19306c335f67543223a6a77184e0:

4.7. Copia informatica del documento analogico
==============================================

Per copia informatica di un documento analogico si intende:

* copia su supporto informatico del documento analogico, data dal documento informatico avente contenuto identico a quello del documento analogico da cui è tratto ma diverso come forma;

* copia per immagine su supporto informatico di documento analogico, avente contenuto e forma uguali all’originale.

4.7.1. Copia su supporto informatico del documento analogico
------------------------------------------------------------

Le copie informatiche di documenti analogici, spediti o rilasciati dai depositari pubblici autorizzati e dai pubblici ufficiali hanno la medesima efficacia probatoria degli originali se a esse è apposta o associata, da parte di colui che le spedisce o le rilascia, una firma elettronica qualificata e una dichiarazione di conformità:

* per “rilascio” si intende la consegna di un supporto fisico idoneo a ricevere la memorizzazione della rappresentazione corrispondente al documento analogico e della dichiarazione di conformità munita della firma elettronica del pubblico ufficiale;

* per “spedizione” si intende l’inoltro telematico del/dei file corrispondenti per il tramite di un sistema di posta elettronica o di altro sistema di comunicazione informatica e della dichiarazione di conformità munita della firma elettronica del pubblico ufficiale.


4.7.2. Copia per immagine su supporto informatico di documento analogico
------------------------------------------------------------------------

La copia per immagine su supporto informatico di un documento analogico è prodotta mediante
processi e strumenti che assicurino che il documento informatico abbia contenuto e forma identici
a quelli del documento analogico da cui è tratto, previo raffronto dei documenti o, nel caso di
esigenze di dematerializzazione massiva di documenti analogici, attraverso certificazione di processo
nei casi in cui siano adottate tecniche in grado di garantire la corrispondenza della forma e del
contenuto dell’originale e della copia.

I requisiti tecnici per la certificazione di processo sono individuati nell'allegato 3 |LINK_LG_ALL_3| delle |LINK_LG|.

Le copie per immagine su supporto informatico di documenti originali formati in origine su supporto
analogico hanno la stessa efficacia probatoria degli originali da cui sono estratte, se la loro conformità è
attestata da un notaio o da altro pubblico ufficiale a ciò autorizzato.

Le copie per immagine su supporto informatico di documenti originali formati in origine su supporto
analogico nel rispetto delle Linee guida hanno la stessa efficacia probatoria degli originali da cui sono
tratte se la loro conformità all’originale non è espressamente disconosciuta.

Nnel caso in cui non vi sia l’attestazione di un pubblico ufficiale, la conformità della copia per immagine ad un documento analogico è
garantita mediante l’apposizione della firma digitale o firma elettronica qualificata o firma elettronica
avanzata o altro tipo di firma ai sensi dell’art. 20 comma 1bis, ovvero del sigillo elettronico qualificato
o avanzato da parte di chi effettua il raffronto.

Laddove richiesta dalla natura dell’attività, l’attestazione di conformità delle copie per immagine su
supporto informatico di un documento analogico può essere inserita nel documento informatico
contenente la copia per immagine o essere prodotta come documento informatico separato
contenente un riferimento temporale e l’impronta di ogni copia per immagine.

Il documento informatico contenente l’attestazione è sottoscritto con firma digitale o firma elettronica qualificata
o avanzata del notaio, del pubblico ufficiale a ciò autorizzato o da parte di chi effettua il raffronto.

Considerato che le copie informatiche sostituiscono ad ogni effetto di legge gli originali analogici e sono idonee ad
assolvere gli obblighi di conservazione previsti dalla legge, potrà essere effettuata la distruzione degli oroginali analogici,
salvo che tale la tipologia del suddetto documento analogico non faccia parte di quelle individuate dalla norma (DPCM 21 Marzo 2013) per i quali permane l'obbligo della conservazione dell'originale analogico.

4.7.3. Copie su supporto informatico di documenti amministrativi analogici
--------------------------------------------------------------------------

Alle copie su supporto informatico di documenti amministrativi analogici si applicano le disposizioni di cui ai paragrafi 4.7.2 e 4.73.

L’attestazione di conformità della copia informatica o della copia per immagine di un documento amministrativo analogico,
formato dalla Pubblica Amministrazione, ovvero da essa detenuto, può essere inserita nel
documento informatico contenente la copia informatica o essere prodotta come documento
informatico separato contenente un riferimento temporale e l’impronta di ogni copia per immagine.

Il documento informatico contenente l’attestazione è sottoscritto con firma digitale o con firma
elettronica qualificata o avanzata del funzionario delegato.

Le copie per immagine su supporto informatico di documenti originali formati su supporto analogico hanno la medesima efficacia probatoria degli originali, se:

* la loro conformità è attestata da un notaio o da altro pubblico ufficiale a ciò autorizzato, con dichiarazione allegata al documento informatico e asseverata secondo le regole tecniche; 

* sono formate nel rispetto delle regole tecniche e se la loro conformità all’originale non è espressamente disconosciuta. 

.. _h5fa5962176514e5d1e7878d5c797e:

4.8. Copia analogica di documento amministrativo informatico
============================================================

La copia analogica di documento amministrativo informatico è, di norma, la stampa cartacea.

La copia su supporto analogico di documento informatico, sottoscritto con firma elettronica avanzata, qualificata o digitale, per avere la stessa efficacia probatoria dell’originale da cui è tratta, deve essere certificata come conforme all’originale in tutte le sue componenti da un pubblico ufficiale autorizzato a eseguire tale attestazione nell’esercizio delle sue funzioni (copia “autentica”) salvo che la conformità allo stesso non sia espressamente disconosciuta. Resta fermo l’obbligo di conservazione dell’originale informatico.

4.9. Documento amministrativo informatico da inviare con modalità analogica
===========================================================================

In caso di trasmissione di un documento informatico amministrativo sottoscritto con firma digitale o firma elettronica qualificata
ai soggetti per cui ancora non è obbligatorio avere un domicilio digitale ai sensi dell'art. 3-bis comma 3-bis del CAD,
è possibile, conservando nei propri archivi il documento informatico originale, inviare agli
stessi, per posta ordinaria o raccomandata con avviso di ricevimento, copia analogica di tali documenti su
cui è apposto a stampa il contrassegno di cui all’articolo 23, comma 2-bis del CAD o l’indicazione a mezzo stampa
del responsabile pro tempore in sostituzione della firma autografa ai sensi dell’articolo 3 del decreto legislativo 12 febbraio 1993, n. 39 ovvero un avviso con le indicazioni delle modalità con le quali i suddetti
documenti sono messi a disposizione e consegnati al destinatario (questa modalità non è validato nei casi in cui il documento rappresenti, per propria natura, una
certificazione rilasciata dall’amministrazione da utilizzarsi nei rapporti tra privati).

Questa modalità di invio soddisfa a tutti gli effetti di legge gli obblighi di conservazione e di esibizione dei documenti
previsti dalla legislazione vigente laddove la copia analogica inviata al cittadino contenga una dicitura che specifichi che il documento informatico, da cui la copia è tratta, è
stato predisposto come documento nativo digitale ed è disponibile presso l’amministrazione.

.. _h2a5f55263b2227f6c3ad6947d277a:

4.10. Formazione dei documenti - Aspetti operativi
==================================================

Secondo quanto previsto dalla normativa vigente l’Amministrazione forma gli originali dei propri documenti con strumenti informatici.

Ogni documento per essere inoltrato in modo formale, all’esterno o all’interno dell’Amministrazione: 

* deve trattare un unico argomento indicato in modo sintetico ma esaustivo, a cura dell’autore, nello spazio riservato all’oggetto;

* deve essere identificato univocamente da un solo numero di protocollo.

Le firme necessarie alla redazione e perfezione sotto il profilo giuridico del documento in partenza devono essere apposte prima della sua protocollazione. 

Il documento deve consentire l’identificazione dell’Amministrazione mittente attraverso le seguenti informazioni:

* la denominazione e il logo dell'amministrazione; 

* l'indicazione completa della AOO e dell'UOR che ha prodotto il documento; 

* l'indirizzo completo dell'amministrazione (via, numero civico, CAP, città, provincia); 

* il codice fiscale dell'amministrazione;

* il numero di telefono della UOR; 

* la email della UOR.

Il documento, inoltre, deve recare almeno le seguenti informazioni:

* il luogo di redazione (ufficio specifico dell’Amministrazione Provincia di Teramo);

* la data di redazione (giorno, mese, anno);

* il numero di protocollo;

* il numero degli allegati, se presenti;

* l'oggetto del documento; 

* sottoscrizione digitale del Responsabile del Procedimento Amministrativo e/o del responsabile del provvedimento finale.

.. _h62d201318d547f1752624a1b447fc:

4.11. Sottoscrizione di documenti informatici
=============================================

La sottoscrizione dei documenti informatici è ottenuta con un processo di firma digitale conforme alle disposizioni dettate dalla normativa vigente. L’amministrazione si avvale dei servizi di un’autorità di certificazione accreditata, iscritta nell’elenco pubblico dei certificatori accreditati tenuto da AGID. I documenti informatici prodotti dall’Amministrazione, indipendentemente dal software utilizzato per la loro redazione, prima della sottoscrizione con firma digitale, devono essere convertiti in uno dei formati standard previsti dalla normativa vigente  in materia di archiviazione al fine di garantirne l’immodificabilità. 

I documenti possono essere sottoscritti digitalmente da uno o più soggetti.

.. _h5684a74196e5d5a5b454e655cd1913:

4.12. Requisiti degli strumenti informatici di scambio
======================================================

Scopo degli strumenti informatici di scambio e degli standard di composizione dei messaggi è garantire sia l'interoperabilità sia i requisiti minimi di sicurezza di seguito richiamati:

* l'integrità del messaggio;

* la riservatezza del messaggio;

* il non ripudio dei messaggi;

* l'automazione dei processi di protocollazione e smistamento dei messaggi all'interno delle AOO;

* la certificazione dell'avvenuto inoltro e ricezione;

* l'interoperabilità dei sistemi informativi pubblici.

.. _h736919456e5e3d4d661c162e2cc636d:

4.13. Firma digitale
====================

Lo strumento che soddisfa i primi tre requisiti di cui al precedente paragrafo 4.15 è la firma digitale utilizzata per inviare e ricevere documenti per l'AOO, per sottoscrivere documenti o qualsiasi altro file digitale con valenza giuridico-probatoria.

I messaggi ricevuti, sottoscritti con firma digitale, sono sottoposti a verifica di validità. Tale processo si realizza con modalità conformi a quanto prescritto dalla normativa vigente in materia.

.. _h3a66948246f6a56071231527396242:

4.14. Verifica delle firme nel SdP per i formati p7m
====================================================

Nel SdP sono previste funzioni automatiche di verifica della firma digitale apposta dall'utente sui documenti e sugli eventuali allegati. La sequenza delle operazioni previste è la seguente:

* apertura della busta "virtuale" contenente il documento firmato; 

* verifica della firma (o delle firme multiple); 

* verifica della validità del certificato;

* verifica dell'utilizzo, nell'apposizione della firma di un certificato emesso da una Certification Authority (CA) presente nell'elenco pubblico  dei certificatori accreditati e segnalazione all'operatore di protocollo dell'esito della verifica.

.. _h78257b693f05532b40185c2261644:

4.15. Uso della posta elettronica certificata
=============================================

Lo scambio dei documenti soggetti alla registrazione di protocollo è effettuato mediante messaggi, codificati in formato XML, conformi ai sistemi di posta elettronica compatibili con il protocollo SMTP/MIME definito nelle specifiche pubbliche RFC 821-822, RFC 2045-2049 e successive modificazioni o integrazioni. 

Il rispetto degli standard di protocollazione, di controllo dei medesimi e di scambio dei messaggi garantisce l'interoperabilità dei sistemi di protocollo (vedi paragrafo relativo alla  “Trasmissione e interscambio dei documenti informatici”). Allo scopo di effettuare la trasmissione di un documento da una AOO a un'altra utilizzando l'interoperabilità dei sistemi di protocollo è necessario eseguire le seguenti operazioni: 

* redigere il documento con un sistema di videoscrittura; 

* inserire i dati del destinatario (denominazione, indirizzo, casella di posta elettronica);

* firmare digitalmente il documento; 

* inviare il messaggio tramite la procedura che assegnerà in automatico il numero di protocollo. 

L'utilizzo della posta elettronica certificata (PEC) consente di:

* conoscere in modo inequivocabile la data e l'ora di trasmissione;

* garantire l'avvenuta consegna all'indirizzo di posta elettronica dichiarato dal destinatario.

Gli automatismi sopra descritti consentono, in prima istanza, la generazione e l'invio in automatico di "ricevute di ritorno" costituite da messaggi di posta elettronica generati dal sistema di protocollazione della AOO ricevente. Ciascun messaggio di ritorno si riferisce ad un solo messaggio protocollato. 

I messaggi di ritorno sono classificati in: 

* conferma di ricezione; 

* notifica di eccezione; 

* aggiornamento; 

* annullamento di protocollazione;

e sono scambiati in base allo stesso standard SMTP previsto per i messaggi di posta elettronica protocollati in uscita da una AOO. 

II servizio di posta elettronica certificata è strettamente correlato all'Indice della Pubblica Amministrazione (IPA), dove sono pubblicati gli indirizzi istituzionali di posta certificata associati alle AOO. 

Il documento informatico trasmesso per via telematica si intende inviato e pervenuto al destinatario se trasmesso all'indirizzo elettronico da questi dichiarato. La data e l'ora di formazione, di trasmissione o di ricezione di un documento informatico, redatto in conformità alla normativa vigente e alle relative regole tecniche sono opponibili ai terzi. 

La trasmissione del documento informatico per via telematica, con una modalità che assicuri l'avvenuta consegna (interazione tra due caselle di posta elettronica certificata),  equivale alla notifica per mezzo della posta nei casi consentiti dalla legge. 

.. bottom of content


.. |STYLE0| replace:: *Codice dell’Amministrazione Digitale*

.. |STYLE1| replace:: **dall’**

.. |STYLE2| replace:: **alle linee guida AGID sulla formazione-gestione-conservazione documento informatico del 2020**

.. |STYLE3| replace:: **Ente assicura l’accettazione dei documenti elettronici inviati ai suoi uffici**

.. |STYLE4| replace:: **dall’**

.. |STYLE5| replace:: **alle linee guida AGID sulla formazione-gestione-conservazione documento informatico del 2020**


.. |LINK_LG| raw:: html

    <a href="https://www.agid.gov.it/piattaforme/sistema-gestione-procedimenti-amministrativi/flussi-documentali-protocollo-informatico" target="_blank">Linee guida sulla formazione, gestione e conservazione dei documenti informatici</a>

.. |LINK_LG_ALL1| raw:: html

    <a href="https://www.agid.gov.it/sites/default/files/repository_files/allegato_1_glossario_dei_termini_e_degli_acronimi.pdf" target="_blank">Glossario dei termini e degli acronimi</a>

.. |LINK_LG_ALL2| raw:: html

    <a href="https://www.agid.gov.it/sites/default/files/repository_files/allegato_2_formati_di_file_e_riversamento.pdf" target="_blank">Formati di file e riversamento</a>

.. |LINK_LG_ALL_3| raw:: html

    <a href="https://www.agid.gov.it/sites/default/files/repository_files/allegato_3_certificazione_di_processo.pdf" target="_blank">Certificazione di processo</a>

.. |LINK_LG_ALL5| raw:: html

    <a href="https://www.agid.gov.it/sites/default/files/repository_files/all.5_metadati.pdf" target="_blank">Metadati</a>

.. |LINK_LG_ALL6| raw:: html

    <a href="https://www.agid.gov.it/sites/default/files/repository_files/all.6_comunicazione_tra_aoo_di_documenti_amministrativi_protocollati.pdf" target="_blank">Comunicazione tra AOO di documenti amministrativi protocollati</a>
