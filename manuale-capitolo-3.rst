
.. _h212a367a277835516b6e1e4c65a4e43:

3. Il Documento
***************

3.1. Documento informatico e analogico: definizione e disciplina giuridica
==========================================================================

Il presente capitolo descrive le procedure adottate per la formazione, la gestione, la trasmissione, l'interscambio, l'accesso e la conservazione dei documenti informatici, anche in relazione alle norme sulla protezione dei dati personali e alle misure di sicurezza.

Prima di entrare nel merito, occorre caratterizzare l'oggetto di tale scambio: **il documento amministrativo**.

Ai sensi dell'articolo 22 comma 1, lett. d della Legge n.241/1990, per documento amministrativo si intende ogni rappresentazione grafica, fotocinematografica, elettromagnetica o di qualunque altra specie del contenuto di atti, anche interni o non relativi ad uno specifico procedimento, detenuti da una Pubblica Amministrazione e concernenti attività di pubblico interesse, indipendentemente dalla natura pubblicistica o privatistica della loro disciplina sostanziale. Questa sezione evidenzia le caratteristiche dei documenti amministrativi, il criterio di formazione, le modalità di sottoscrizione e la loro protocollabilità.

Nell'ambito del processo di gestione documentale, il documento amministrativo, in
termini operativi, è così classificabile:

* ricevuto;

* inviato;

* interno formale;

* interno informale.

Il documento amministrativo oggetto di scambio, in termini tecnologici, è così classifi-
cabile:

* informatico;

* analogico.

Il documento informatico è la rappresentazione informatica di atti, fatti o dati giuridicamente rilevanti. Il documento informatico è, quindi, un file, cioè una sequenza determinata di valori binari indipendente dal supporto fisico su cui è memorizzata (cfr. |LINK_ALL1|).

Il documento analogico è la rappresentazione non informatica, di atti, fatti o dati giuridicamente rilevanti. Qualsiasi documento non informatico (ad es., un documento cartaceo) è, dunque, un documento analogico.

3.1.1. Firme Elettroniche
-------------------------

A differenza del documento analogico, che si caratterizza per la pluralità di forme (scrittura privata, atto pubblico, scrittura privata autenticata) che ne sostanziano il diverso valore giuridico-probatorio, il documento informatico si caratterizza per la pluralità di firme elettroniche (con il valore di sottoscrizione, firma, sigla o visto), che caratterizzano e diversificano l’efficacia giuridico-probatoria del documento.

La firma elettronica non è, infatti, la rappresentazione informatica grafica della firma, ma un meccanismo di associazione di dati per l’imputazione di effetti giuridici in capo a un determinato soggetto che ne risulta l’autore.

L’idoneità del documento informatico a soddisfare il requisito della forma scritta e il suo valore probatorio sono valutabili in giudizio tenuto conto delle caratteristiche oggettive di qualità, sicurezza, integrità e immodificabilità. Il documento informatico assume la caratteristica di immodificabilità se prodotto in modo che forma e contenuto non siano alterabili durante le fasi di tenuta e accesso e ne sia garantita la staticità nella fase di conservazione.

Il documento informatico può essere sottoscritto con firma elettronica, avanzata, qualificata: il tipo di firma utilizzata differenzia il valore giuridico del documento, secondo le norme previste dalla legge, in conformità con quanto stabilito dal Regolamento eI-DAS (electronic IDentification Authentication and Signature) - Regolamento UE n° 910/2014 sull’identità digitale – che ha l’obiettivo di fornire una base normativa a livello comunitario per i servizi fiduciari e i mezzi di identificazione elettronica degli stati membri.

Il Regolamento in materia di identificazione elettronica e servizi fiduciari per le transazioni
elettroniche nel mercato interno che abroga la direttiva 1999/93/CE, è in vigore in tutta la
UE dal 1 luglio 2016. Il regolamento permette di adottare a livello europeo un quadro tecnico-giuridico omogeneo e interoperabile nei campi più importanti e distintivi della digitalizzazione a norma: firme elettroniche, sigilli elettronici, validazioni temporali elettroniche,
documenti elettronici-informatici, i servizi di raccomandata elettronica e i servizi di certifi-
cazione per autenticazione web.

Alla definizione di documento informatico quale rappresentazione informatica di atti,
fatti o dati giuridicamente rilevanti, si accosta la definizione, ripresa dal Regolamento eI-DAS, di documento informatico come: “qualsiasi contenuto conservato in forma elettronica, in particolare testo o registrazione sonora, visiva o audiovisiva”. Esso stabilisce, di conseguenza, la non
discriminazione dei documenti elettronici rispetto ai documenti cartacei, principio pienamente condiviso dall’Amministrazione.

Il documento informatico privo di sottoscrizione è una copia informatica, come tale
forma piena prova dei fatti e delle cose rappresentate, se colui contro il quale sono prodotte
non ne disconosce la conformità ai fatti o alle cose medesime (2712 cc, 23 quater CAD,
2713 cc).

Il documento informatico sottoscritto con firma elettronica semplice è liberamente valutabile dal giudice sia per quanto riguarda l’efficacia giuridica che per quanto riguarda
l’efficacia probatoria tenuto conto delle sue caratteristiche oggettive di qualità, sicurezza,
integrità e immodificabilità.

Il documento informatico sottoscritto con firma avanzata, se formato nel rispetto delle
regole tecniche che garantiscano l’identificabilità dell’autore, l’integrità e l’immodificabilità,
al pari di una scrittura privata, fa piena prova fino a querela di falso della provenienza della
dichiarazione da chi l’ha sottoscritta, se colui contro il quale è prodotta ne riconosce la sottoscrizione ovvero se questa è legalmente considerata come riconosciuta.

Il documento informatico sottoscritto con firma qualificata, se formato nel rispetto delle regole tecniche che garantiscano l’identificabilità dell’autore, fa piena prova fino a querela
di falso della provenienza della dichiarazione da chi l’ha sottoscritta. L’utilizzo del dispositivo si presume riconducibile al titolare, salvo che questi ne dia prova contraria.

L’associazione a un documento informatico di una firma elettronica qualificata basata
su un certificato elettronico revocato, scaduto o sospeso equivale a mancata sottoscrizione;
tuttavia le firme elettroniche qualificate, ancorché sia scaduto, revocato o sospeso il relativo
certificato qualificato del sottoscrittore, sono valide se alle stesse è associabile un riferimento temporale opponibile ai terzi che collochi la generazione di dette firme rispettivamente
in un momento precedente alla scadenza, revoca o sospensione del suddetto certificato.

Le norme di riferimento applicabili sono le seguenti:

* art. 24, comma 3 del CAD che specifica che per la generazione della firma digitale deve adoperarsi un certificato che, al momento della sottoscrizione, non risulti scaduto, revocato o sospeso, introducendo di fatto la necessità, per un documento firmato digitalmente, di essere associato ad una data che attesti la sua esistenza in quel momento, quello che viene indicato come riferimento temporale;

* art. 24, comma 4-bis del CAD, che stabilisce che la firma di un documento con certificato scaduto, revocato o sospeso, equivale a mancata sottoscrizione;

* art. 20, comma 3 del CAD, che stabilisce che in materia di formazione, conservazione e validazione dei documenti informatici, faccia fede quanto disposto dalle regole tecniche emanate ai sensi dell’art. 71;

* art. 1, comma 1, lettera m) del DPCM 22 febbraio 2013 (Regole tecniche sulle firme elettroniche, ancora vigenti), che definisce il “riferimento temporale” come evidenza informatica contenente data e ora associabile ad uno o più documenti informatici;

* art. 62 del DPCM 22 febbraio 2013 che stabilisce che la firma sia valida anche dopo la scadenza, revoca o sospensione del certificato, a patto che al documento sia associabile un “riferimento temporale opponibile a terzi” che collochi la generazione della firma in un momento antecedente alla scadenza, revoca o sospensione del certificato; da notare come questo articolo, essenziale, sia collocato, un po’ incomprensibilmente, fra le disposizioni finali del DPCM, rendendolo difficilmente individuabile;

* art. 41, sempre del succitato DPCM, che definisce quali sono i riferimenti opponibili a terzi:

  - la marca temporale;

  - il riferimento temporale contenuto nella segnatura di protocollo;

  - il riferimento tempora  le ottenuto tramite la procedura di conservazione a norma

  - il riferimento temporale ottenuto tramite l’utilizzo della PEC

Ricapitolando, la sequenza di norme sopra riportate, si può così sintetizzare: al documento informatico è necessario associare, pena mancata sottoscrizione, un riferimento temporale opponibile a terzi in grado di collocare temporalmente il documento in un momento in cui il certificato utilizzato per la sua firma non sia scaduto, revocato o sospeso.

Tutte le scritture private se stipulate sotto forma di documento informatico, devono essere sottoscritte a pena di nullità, salvo i casi di firma autenticata, con firma elettronica qualificata.
Gli altri atti per cui la legge prevede obbligatoriamente la forma scritta soddisfano tale
requisito se sottoscritti con firma elettronica avanzata qualificata. Si precisa che tutti i contratti stipulati dalla Pubblica Amministrazione, anche quando quest’ultima agisce iure privato-rum, richiedono la forma scritta ad substantiam 5.


.. _redazione_formazione_documento_informatico:

3.2. Redazione/formazione del documento informatico
===================================================

Il contenuto del presente paragrafo si applica, salvo ove diversamente specificato, ai soggetti di cui all'art. 2 commi 2 e 3 del CAD.

.. _formazione_documento_informatico:

3.2.1. Formazione dei documenti informatici
-------------------------------------------

Il documento informatico è formato mediante una delle seguenti modalità:

\ |STYLE0|\  creazione tramite l'utilizzo di strumenti software o servizi cloud qualificati che assicurino la produzione di documenti nei formati e nel rispetto delle regole di interoperabilità previste nell'allegato “\ |LINK_ALL2|\ ” allegato alle \ |LINK_LG|\ ;

\ |STYLE1|\  acquisizione di un documento informatico per via telematica o su supporto informatico, acquisizione della copia per immagine su supporto informatico di un documento analogico, acquisizione della copia informatica di un documento analogico;

\ |STYLE2|\  memorizzazione su supporto informatico in formato digitale delle informazioni risultanti da transazioni o processi informatici o dalla presentazione telematica di dati attraverso moduli o formulari resi disponibili all'utente;

\ |STYLE3|\  generazione o raggruppamento anche in via automatica di un insieme di dati o registrazioni, provenienti da una o più banche dati, anche appartenenti a più soggetti interoperanti, secondo una struttura logica predeterminata e memorizzata in forma statica.

Il documento informatico deve essere identificato in modo univoco e persistente. Nel caso dell'Amministrazione, l'identificazione dei documenti oggetto di registrazione di protocollo è rappresentata dalla segnatura di protocollo univocamente accoppiata al documento. L'identificazione dei documenti non protocollati è affidata alle funzioni del sistema di gestione documentale. In alternativa l'identificazione univoca può essere realizzata mediante associazione al documento di una sua impronta crittografica basata su funzioni di \ |STYLE4|\  che siano ritenute crittograficamente sicure e conformi alle tipologie di algoritmi previsti
nel documento \ |LINK_ALL6|\  allegato n. 6 delle \ |LINK_LG|\  nella tabella 1 del paragrafo 2.2 regole di processamento.

Il documento informatico è immodificabile se la sua memorizzazione su supporto informatico in formato digitale non può essere alterata nel suo accesso, gestione e conservazione.

Nel caso di documento informatico formato secondo il sopracitato punto 1), l'immodificabilità e l'integrità sono garantite da una o più delle seguenti operazioni:

* apposizione di una firma elettronica qualificata, di unafirma digitale o di un sigillo elettronico qualificato o firma elettronica avanzata;

* memorizzazione su sistemi di gestione documentale che adottino idonei criteri di sicurezza;

* il trasferimento a soggetti terzi attraverso un servizio di posta elettronica certificata o un servizio elettronico di recapito certificato qualificato, come definito dal regolamento (UE) 23 luglio 2014 n. 910 del Parlamento europeo e del Consiglio in materia di identificazione elettronica e servizi fiduciari per le transazioni elettroniche nel mercato interno(regolamento eIDAS), valido ai fini delle comunicazioni elettroniche aventi valore legale;

* versamento ad un sistema di conservazione.

Nel caso di documento informatico formato secondo il sopracitato punto 2)  l'immodificabilità ed integrità sono garantite da una o più delle seguenti operazioni mediante:

* apposizione di una firma elettronica qualificata, di una firma digitale o di un sigillo elettronico qualificato o firma elettronica avanzata;

* memorizzazione su sistemi di gestione documentale che adottino idonee politiche di sicurezza;

* versamento ad un sistema di conservazione.

Nel caso di documento informatico formato secondo i sopra citati punti 3) e 4) le caratteristiche di immodificabilità e di integrità sono garantite da una o più delle seguenti operazioni:

* apposizione di una firma elettronica qualificata, di una firma digitale o di un sigillo elettronico qualificato o firma elettronica avanzata;

* registrazione nei log di sistema dell'esito dell'operazione di formazione del documento informatico, compresa l'applicazione di misure per la protezione dell'integrità delle basi di dati e per la produzione e conservazione dei log di sistema;

* produzione di una estrazione statica dei dati e il trasferimento della stessa nel sistema di conservazione.

La certezza dell'autore è la capacità di poter associare in maniera certa e permanente il soggetto che ha sottoscritto il documento stesso.

.. _validazione_temporale:

3.2.2. Validazione temporale
-------------------------------

Il Regolamento UE eIDAS introduce due definizioni afferenti la validazione temporale:

* **validazione temporale elettronica**, dati in forma elettronica che collegano altri dati in forma elettronica a una particolare ora e data, così da provare che questi ultimi esistevano in quel momento;

* **validazione temporale elettronica qualificata**, una validazione temporale elettronica che soddisfa i requisiti di cui all’articolo 42 del Regolamento eIDAS.

La validazione temporale elettronica dà luogo a una presunzione legale relativa alla certezza della data e dell’ora. Essa è normata dagli articoli 41 e 42 del Regolamento eIDAS:

* Alla validazione temporanea elettronica non possono essere negati gli effetti giuridici e l’ammissibilità come prova in procedimenti giudiziali per il solo motivo della sua forma elettronica o perché non soddisfa i requisiti della validazione temporanea elettronica qualificata.

* Una validazione temporale elettronica qualificata gode della presunzione di accuratezza della data e dell’ora che indica e di integrità dei dati ai quali tale data e ora sono associate.

* Una validazione temporale elettronica rilasciata in uno Stato membro è riconosciuta quale validazione temporale elettronica qualificata in tutti gli Stati membri.

Una validazione temporale elettronica qualificata soddisfa i requisiti seguenti:

* collega la data e l’ora ai dati in modo da escludere ragionevolmente la possibilità di modifiche non rilevabili dei dati;

* si basa su una fonte accurata di misurazione del tempo collegata al tempo universale coordinato;

* è apposta mediante una firma elettronica avanzata o sigillata con un sigillo elettronico avanzato del prestatore di servizi fiduciari qualificato o mediante un metodo equivalente.

Costituiscono validazione temporale:

* i riferimenti temporali realizzati dai certificatori accreditati mediante marche temporali;

* i riferimenti temporali apposti sul “giornale di controllo” da un certificatore accreditato secondo la scala di tempo nazionale italiana UTC (IT), in base alle indicazioni dell’Istituto nazionale di ricerca metrologica – INRiM, con una differenza non superiore un minuto primo;

* il riferimento temporale contenuto nella segnatura di protocollo;

* il riferimento temporale ottenuto attraverso la procedura di conservazione dei documenti in conformità alle norme vigenti, ad opera di un pubblico ufficiale o di una Pubblica Amministrazione;

* il riferimento temporale ottenuto attraverso l’utilizzo di PEC;

* il riferimento temporale ottenuto attraverso l’utilizzo della marcatura postale elettronica.

.. _formati_file:

3.2.3. Formati
-----------------

L’Amministrazione usa per la formazione e per la gestione dei documenti informatici le
tipologie di formato di seguito indicate e coerenti con quelle previste dall'allegato 2 "|LINK_ALL2|" delle |LINK_LG|.

La scelta del formato è stata effettuata considerando che essa, come da previsione
normativa, deve garantire la leggibilità e la reperibilità del documento informatico
nell’intero ciclo di vita dello stesso; pertanto nella scelta si è valutata l’apertura, la sicurezza,
la portabilità, la funzionalità, il supporto allo sviluppo e la diffusione dello stesso.
Per tale motivo, sono considerati utilizzabili i seguenti formati standard:

* **Formato Testo** (per i dettagli sulle caratteristiche dei formati e delle restrizioni si veda il paragrafo 2.1 del già citato allegato 2 "|LINK_ALL2|" delle |LINK_LG|):

  - Portable Document Format (PDF), tra cui si suggerisce l’uso del formato PDF/A creato per l’archiviazione nel lungo periodo;

  - OpenDocument Text (ODT):  è il formato di default usato dall’applicazione di videoscrittura Writer della suite open source LibreOffice, ma è ampiamente supportato da molti altri applicativi di videoscrittura. L’estensione del documento compresso per gli impaginati normali è **.odt**.

  - Open Office XML (OOXML): la suite di applicativi Microsoft Office, dalla versione 2007 in poi, utilizza un formato di file unico per i suoi applicativi principali, chiamato Open Office XML. L’estensione del documento compresso per gli impaginati normali è **.docx**. Si consiglia la produzione di documenti con il profilo Strict, che è più restrittivo ma consente di eliminare alcune estensioni “proprietarie” che possono ridurre l’interoperabilità del formato stesso

* **Fogli di calcolo e presentazioni multimediali**: si raccomanda la produzione di fogli di calcolo e presentazioni multimediali in formati aperti e consistenti con gli applicativi “da ufficio” più diffusi sul territorio nazionale e comunitario: in particolare, si individua nei formati derivati da OOXML (profilo Strict) e da OpenDocument le alternative più valide. (rif. paragrafo 2.5 allegato 2 "|LINK_ALL2|" delle |LINK_LG|)

  - SpreadsheetML OOXML Extension (estensione **.xlsx**): è stato introdotto con la versione 2007 di Microsoft Office, ma è compatibile con moltissimi altri applicativi. L’unico profilo raccomandato di OOXML per SpreadsheetML è Strict.

  - PresentationML OOXML Extension (estensione **.pptx**): è stato introdotto con la versione 2007 di Microsoft Office, ma è compatibile con moltissimi altri applicativi. L’unico profilo raccomandato di OOXML per PresentationML è Strict.

  - Open Document Format for Office Spreadsheets (estensione **.ods**): è attualmente utilizzato dalla suite open source di applicativi da ufficio LibreOffice, anche se è pienamente utilizzabile in Microsoft® Office®, in OpenOffice.org e in altri applicativi che elaborano documenti di questo tipo.

  - Open Document Format for Presentations (estensione **.odp**): è attualmente utilizzato dalla suite open source di applicativi da ufficio LibreOffice, anche se è pienamente utilizzabile in Microsoft Office, in OpenOffice.org e in altri applicativi che elaborano documenti di questo tipo.

* **Immagini raster** (rif. paragrafo 2.6 allegato 2 "|LINK_ALL2|" delle |LINK_LG|):

  - Portable Network Graphics (estensione **.png**): il formato PNG è particolarmente raccomandato per la rappresentazione di immagini raster che non hanno bisogno di essere accompagnate da metadati particolarmente complessi;

  - JPEG File Interchange Format (estensione **.jpg** e **.jpeg**): utilizza un algoritmo di compressione con "perdita di informazioni". Qualora si disponga delle medesime immagini in un formato di maggiore qualità (in termini di risoluzione, di assenza di compressione lossy, o altro), si consiglia di non riversare mai in JPEG il medesimo contenuto.

  - Tagged Image File Format (estensione **.tif** e **.tiff**): questo formato è particolarmente indicato quando la rappresentazione fedele del documento sia un vincolo tecnico o giuridico e dove la capacità di complementare l’immagine con trasparenze, livelli aggiuntivi e un certo livello di “metadati tecnici” (e.g. spazio-colore, impostazioni di stampa o scansione, raccordo con dimensioni fisiche di rappresentazione, etc.) costituisca un valore aggiunto.

* **Immagini vettoriali e Modellazione digitale** (rif. paragrafo 2.7 allegato 2 "|LINK_ALL2|" delle |LINK_LG|):

  - Scalable Vector Graphics (estensione **.svg**): il formato SVG, basato su XML, descrive un’immagine vettoriale componente per componente, utilizzando l’estendibilità del linguaggio per “etichettare” opzionalmente alcune parti di queste componenti affinché possano essere referenziate da altri documenti o applicativi.

  - AutoCAD® Design Web Format (estensione **..dwfx**, **.dwf**): il formato DWF è stato specificatamente pensato per l’interoperabilità; è infatti basato, dalla versione 6.0, sullo standard ISO/IEC 29500-2 dell’open packaging (lo stesso usato da OOXML). È spesso utilizzato come formato di interscambio e, tra tutti i formati imparentati, è quello con le specifiche più aperte, perciò è utilizzabile anche per archiviazione e conservazione.

* **Audio e musica** (rif. paragrafo 2.9 allegato 2 "|LINK_ALL2|" delle |LINK_LG|):

  - [Broadcast] Waveform File (estensione **.wav**, **.bwf**, **.rf64**);

  - Audio “Raw” (estensione **.pcm**, **.raw**, **.sam**);

  - MPEG-1, Layer 3 (estensione **.mp3**).

* **Video** (rif. paragrafo 2.10 allegato 2 "|LINK_ALL2|" delle |LINK_LG|): considerata la complessità e la peculiarità dei flussi video e multimediali non è possibile indicare a priori dei formati video per la produzione di documenti informatici di tale tipologia.  Per questo motivo le scelte dei formati avranno un’elevata variabilità in base alla finalità d’uso e ai vincoli tecnologici ad esse collegati. Ciò detto, i codec da preferire per creare nuove evidenze video di uso generico – cioè avulse da casi d’uso peculiari di specifici settori quali la produzione, postproduzione e conservazione dei contenuti audiovisivi– sono quelli aperti e standard de iure,

* **Dati Struttura** (rif. paragrafo 2.3 allegato 2 "|LINK_ALL2|" delle |LINK_LG|):

  - XML (eXtensible Markup Language);

  - JSON (JavaScript Object Notation)

  - CSV (Comma-Separated Value)

* **Archivi compressi** (rif. paragrafo 2.13 allegato 2 "|LINK_ALL2|" delle |LINK_LG|):

  - UNIX Standard Tape Archive (estensione **.tar**);

  - Zip (estensione **.zip**);

  - Gnu Zip (estensione **.gzip**);

  - Immagine di volume ISO9660 (estensione **.iso**): specifico; raccomandato in ambito ICT per immagini normali e forensi di dispositivi di storage a blocchi;

  - Virtual Machine Disk Format (estensione **.vmdk**): specifico; raccomandato in ambito ICT per immagini di macchine virtuali.

* **Posta Elettronica**: Electronic Mail Format (EML / RFC 2822/MIME).

* **Applicazioni crittografiche**:

  - .p7m (documenti firmati digitalmente con sottoscrizione di tipo CADES e a condizione che i file originali oggetto di sottoscrizione digitale siano prodotti in uno dei formati previsti nel presente elenco).

* **Documenti amministrativi** (rif. paragrafo 2.14 allegato 2 "|LINK_ALL2|" delle |LINK_LG|): sono elencati di seguito alcuni formati di file utilizzati per documenti amministrativi di utilizzo generale, da parte della Pubblica Amministrazione e di altri enti, su tutto il territorio nazionale. Questa sezione andrebbe aggiornata in caso di rilevazione di nuovi formati di interoperabilità da parte dell'Ente.

  - fattura elettronica FatturaPA (estensione **.xml**);

  - Clinical Document Architecture (estensione **.xml**): è uno standard di markup basato su XML pensato per lo scambio informatico di documenti clinici ed è, inoltre, uno degli standard di riferimento per il Fascicolo Sanitario Elettronico

  - Segnatura di protocollo (estensione **.xml**).


3.3. Documento Amministrativo Informatico
=========================================

Il documento amministrativo è qualsiasi rappresentazione, comunque formata, del contenuto di atti, anche interni o non relativi ad uno specifico procedimento, detenuti da una Pubblica Amministrazione e concernenti attività di pubblico interesse, indipendentemente dalla natura pubblicistica o privatistica.

Il documento amministrativo può assumere la forma di documento informatico o analogico.

Con documento amministrativo informatico si intende, ai sensi dell'`art. 23 ter del CAD <https://docs.italia.it/italia/piano-triennale-ict/codice-amministrazione-digitale-docs/it/v2021-07-30/_rst/capo_II-sezione_I-articolo_23-ter.html>`_, l'atto formato dalle pubbliche amministrazioni con strumenti informatici, nonché i dati e i documenti informatici detenuti dalle stesse.

Al documento amministrativo informatico si applicano le stesse regole valide per il documento informatico, salvo quanto specificato nel presente paragrafo.

La Pubblica Amministrazione forma gli originali dei propri documenti attraverso gli strumenti informatici riportati nel presente manuale di gestione documentale oppure acquisendo le istanze, le
dichiarazioni e le comunicazioni di cui agli articoli 5 -bis [1]_, 40 -bis [2]_ e 65 [3]_ del CAD.
Il documento amministrativo informatico è identificato e trattato nel sistema di gestione informatica
dei documenti con le modalità descritte nel presente manuale.

Le istanze, le dichiarazioni e le comunicazioni di cui agli articoli 5-bis, 40-bis e 65 del CAD sono
identificate e trattate come i documenti amministrativi informatici.

Il documento amministrativo informatico assume le caratteristiche di immodificabilità e di integrità,
oltre che con le modalità di cui al :ref:`paragrafo 3.1<formazione_documento_informatico>`, anche con la sua registrazione nel registro di
protocollo, negli ulteriori registri, nei repertori, negli albi, negli elenchi, negli archivi o nelle raccolte
di dati contenute nel sistema di gestione informatica dei documenti con le modalità descritte nel presente
manuale.

Al documento amministrativo informatico viene associato l’insieme dei metadati previsti per la
registrazione di protocollo ai sensi dell’art 53 del TUDA, nonché i metadati relativi alla
classificazione, ai sensi dell’articolo 56 del TUDA, e ai tempi di conservazione, in coerenza con il
piano di conservazione, e quelli relativi alla relazione con l’aggregazione documentale informatica
d'appartenenza.

.. _metadati:

3.4. Medatati
=============

La codifica dell’informazione digitale, a differenza di altre, non è mai né auto-sufficiente né auto-esplicativa, ma deve sempre e necessariamente documentare se stessa al livello minimo del singolo atomo di informazione, aggiungendo al dato/contenuto vero e proprio molte informazioni necessarie per la decodifica, l’identificazione, il recupero, l’accesso e l’uso6.

Nel contesto degli oggetti digitali il termine metadati può essere associato a tre categorie funzionali:

* **Descrittiva**: ha lo scopo di facilitare il recupero e l’identificazione dell’oggetto digitale;

* **Gestionale**: ha lo scopo di supportare la gestione dell’oggetto digitale all’interno di una collezione;

* **Strutturale**: ha lo scopo di collegare fra loro i componenti di oggetti informativi complessi.

3.4.1. Obiettivi dei metadati archivistici
------------------------------------------

Gli obiettivi dei metadati archivistici sono:

* garantire l’identificazione permanente dei singoli oggetti informativi, ad es.: identificativo univoco (numero di protocollo, data, autore, ecc.);

* garantire l’identificazione permanente delle relazioni tra gli oggetti informativi, ad es.: indici di classificazione e fascicolatura;

* conservare le informazioni che supportano l’intellegibilità degli oggetti informativi, ad es.: procedimento amministrativo cui il documento è connesso.

.. _metadati_documento_informatico:

3.4.2.  Metadati associati al documento informatico
---------------------------------------------------

Al momento della formazione del documento informatico immodificabile, devono essere generati e associati permanentemente ad esso i relativi metadati. L'insieme minimo dei metadati, come definiti nell'allegato 5 “\ |LINK_ALL5|\ ”  delle \ |LINK_LG|\ , è costituito da:

#. l'identificativo alfanumerico univoco e persistente e Impronta crittografica del documento;

#. modalità di formazione, indica la modalità di generazione del documento informatico secondo quanto riportato nelle nel :ref:`paragrafo 3.1<formazione_documento_informatico>` ;

#. tipologia documentale: campo testuale libero per indicare le tipologie documentali trattate (ad esempio, fatture, delibere, determine, etc)

#. dati di registrazione: comprende i dati di registrazione del documento sia nel caso di documento protocollato che non protocollato. Si intende per registrazione l'operazione che, in senso lato, associa ad un documento una data e un numero. In tale ottica, quindi potrebbe non essere identificabile uno specifico registro, ma sono sempre identificabili una data di registrazione e un numero di registrazione del documento il riferimento temporale;

   * Tipologia di flusso: indica se si tratta di un documento in uscita, in entrata o interno.

   * Tipo registro: indica il sistema di registrazione adottato: protocollo ordinario/protocollo emergenza, o Repertorio/Registro.

   * Data: è la data associata al documento all'atto della registrazione

   * Numero documento: Numero identificativo del documento nel caso di documento non protocollato (ad esempio, numero fattura), numero di protocollo nel caso di documento protocollato

   * Codice Registro: Identificativo del registro nel caso in cui il tipo registro sia protocollo ordinario/ protocollo emergenza, o Repertorio/Registro.

#. l'oggetto;

#. soggetti: metadato con struttura ricorsiva che consente di individuare le informazioni relative a tutti i soggetti coinvolti e competenti sul documento a vario titolo.

   Ogni soggetto può assumere i seguente ruoli:

   - Assegnatario
   - Autore
   - Destinatario
   - Mittente
   - Operatore
   - Produttore
   - RGD (Responsabile della Gestione Documentale)
   - RSP (Responsabile del Servizio di Protocollo)
   - Soggetto che effettua la registrazione
   - Altro

#. allegati: il numero di allegati al documento, per ogni allegato l'identificativo dello stesso e una descrizione;

#. formato: indica il formato del documento e la versione del software utilizzato per la creazione del documento stesso.

#. tracciature modifiche documento: metadato volto a tracciare la presenza di operazioni di modifica effettuate sul documento e la data in cui esse sono state effettuate. L’autore delle modifiche è tracciato nel metadato “Soggetti” con il ruolo “Operatore”.

Eventuali ulteriori metadati sono definiti in funzione del contesto e delle necessità gestionali e conservative, in conformità a quanto previsto nell'nell'allegato 5 “\ |LINK_ALL5|\ ”  delle \ |LINK_LG|\  .


3.4.3. Metadati Documento Amministrativo Informatico
----------------------------------------------------

In aggiunta ai metadati del documento informatico, defini al :ref:`paragrafo 3.4.2<metadati_documento_informatico>`, sono quindi definiti i seguenti metadati per il documento amministrativo informatico:

#. Tipologia documentale: campo testuale libero per indicare le tipologie documentali trattate (ad esempio, fatture, delibere, determine, etc);

#. Classificazione del documento secondo il Piano di classificazione utilizzato, da indicare sia nel caso di documento protocollato che nel caso di documento non protocollato;

#. Identificativo dell’Aggregazione documentale (fascicolo o della serie)

A questi si aggiungono i seguenti metadati ritenuti obbligatori per la gestione dei documenti all’interno dell’Amministrazione:

#. Check di controllo documentale: check di controllo presenza Firma elettronica, Sigillo, Marcatura temporale e Conformità copie immagine nelle modalità di formazione del documento informatico previste nelle \ |LINK_LG|\

#. indicazioni sul diritto di accesso (di utenti o gruppi di utenti) ad ogni singolo documento (ACL)

Al documento amministrativo informatico sono associati ulteriori metadati rilevanti ai fini
amministrativi o per finalità gestionali o conservative, definiti, per ogni tipologia di documento,
nell’ambito del contesto a cui esso si riferisce, secondo quanto previsto dall'allegato 5 “\ |LINK_ALL5|\ ”  delle \ |LINK_LG|\

Sono inclusi i documenti soggetti a registrazione particolare, come identificati nel manuale di
gestione documentale, che comunque devono contenere al proprio interno o avere associati l’insieme
minimo dei metadati previsti per il documento amministrativo informatico.

3.5. Documenti redatti in originale su supporto analogico
=========================================================

Ai sensi del DPCM 21 marzo 2013, per particolari tipologie di documenti analogici originali unici, in ragione di esigenze di natura pubblicistica, permane l’obbligo della conservazione dell’originale analogico oppure, in caso di conservazione sostitutiva, la loro conformità all’originale deve essere autenticata da un notaio o da altro pubblico ufficiale a ciò autorizzato.

Per documenti originali unici si intendono tutti quei documenti il cui contenuto non può essere desunto da altre scritture o documenti di cui sia obbligatoria la tenuta (ad es., i verbali di una riunione o di un’assemblea).

Pertanto, tutti i documenti su cui vengono apposti manualmente dati di registrazione a protocollo, sigle e firma autografa (che non sono sottoscritti con firma elettronica, semplice o avanzata), sono documenti amministrativi analogici.

3.6. Formazione dei documenti informatici – aspetti attinenti alla sicurezza
============================================================================

Le risorse strumentali e le procedure utilizzate per la formazione dei documenti informatici garantiscono:

* l’identificabilità del soggetto che ha formato il documento e l’AOO di riferimento;

* la sottoscrizione dei documenti informatici, quando prescritta, con firma elettronica qualificata ai sensi delle vigenti norme tecniche;

* l’idoneità dei documenti ad essere gestiti mediante strumenti informatici e ad essere registrati mediante il protocollo informatico;

* l’accesso ai documenti informatici tramite sistemi informativi automatizzati;

* la leggibilità dei documenti nel tempo;

* l’interscambiabilità dei documenti all’interno della stessa AOO e con AOO diverse.

I documenti informatici redatti dall’AOO con i prodotti d’automazione ufficio sono convertiti (prodotti), prima della loro sottoscrizione con firma digitale, nei formati standard indicati dall’allegato 2 "|LINK_ALL2|" delle |LINK_LG|, al fine di garantire la leggibilità per altri sistemi, la non alterabilità durante le fasi di accesso e conservazione e l’immutabilità nel tempo del contenuto e della struttura del documento.

L'Amministrazione prescrive il formato PDF (come indicato anche nel paragrafo 2.1.1 del già citato allegato 2 "|LINK_ALL2|" delle |LINK_LG|)
come formato in cui convertire i documenti informatici prima della sottoscrizione con firma elettronica qualificata, in quanto viene reputato come il formato che garantisce la massima garanzia di leggibilità e compatibilità, presente e futura.


.. bottom of content

.. rubric:: Footnotes

.. [1] L'art. 5-bis, comma 1, del CAD prevede che “La presentazione di istanze, dichiarazioni, dati e lo scambio di informazioni e documenti, anche a fini statistici, tra le imprese e le amministrazioni pubbliche avviene esclusivamente utilizzando le tecnologie dell'informazione e della comunicazione. Con le medesime modalità le amministrazioni pubbliche adottano e comunicano atti e provvedimenti amministrativi nei confronti delle imprese”.

.. [2] L'art. 40-bis del CAD prevede che “ Formano comunque oggetto di registrazione di protocollo ai sensi dell'articolo 53 del decreto del Presidente della Repubblica 28 dicembre 2000, n. 445, le comunicazioni che provengono da o sono inviate a domicili digitali eletti ai sensi di quanto previsto all'articolo 3-bis, nonché le istanze e le dichiarazioni di cui all'articolo 65 in conformità alle regole tecniche di cui all'articolo 71”.

.. [3] L'art. 65 del CAD disciplina “Le istanze e le dichiarazioni presentate per via telematica alle pubbliche amministrazioni e ai gestori dei servizi pubblici”.

.. |STYLE0| replace:: **Punto 1-**

.. |STYLE1| replace:: **Punto 2-**

.. |STYLE2| replace:: **Punto 3-**

.. |STYLE3| replace:: **Punto 4-**

.. |STYLE4| replace:: *hash*

.. |STYLE5| replace:: **Punto 5)**

.. |STYLE6| replace:: **registro giornaliero di protocollo**

.. |STYLE7| replace:: **registro giornaliero di protocollo**

.. |STYLE8| replace:: **dall'allegato 6 “**

.. |STYLE9| replace:: **”**

.. |STYLE10| replace:: **formati**

.. |STYLE11| replace:: **idonei alla conservazione del Registro giornaliero di protocollo**

.. |STYLE12| replace:: *Regole tecniche in materia di sistema di conservazione*

.. |STYLE13| replace:: *Regole tecniche in materia di formazione, trasmissione, copia, duplicazione, riproduzione e validazione temporale dei documenti informatici nonché di formazione e conservazione dei documenti informatici delle pubbliche amministrazioni ai sensi degli articoli 20, 22, 23 -bis, 23 -ter, 40, comma 1, 41, e 71, comma 1, del Codice dell'amministrazione digitale di cui al decreto legislativo n. 82 del 2005*


.. |LINK_LG| raw:: html

    <a href="https://www.agid.gov.it/piattaforme/sistema-gestione-procedimenti-amministrativi/flussi-documentali-protocollo-informatico" target="_blank">Linee guida sulla formazione, gestione e conservazione dei documenti informatici</a>

.. |LINK_ALL1| raw:: html

    <a href="https://www.agid.gov.it/sites/default/files/repository_files/allegato_1_glossario_dei_termini_e_degli_acronimi.pdf" target="_blank">Glossario dei termini e degli acronimi</a>

.. |LINK_ALL2| raw:: html

    <a href="https://www.agid.gov.it/sites/default/files/repository_files/allegato_2_formati_di_file_e_riversamento.pdf" target="_blank">Formati di file e riversamento</a>

.. |LINK_ALL5| raw:: html

    <a href="https://www.agid.gov.it/sites/default/files/repository_files/all.5_metadati.pdf" target="_blank">Metadati</a>

.. |LINK_ALL6| raw:: html

    <a href="https://www.agid.gov.it/sites/default/files/repository_files/all.6_comunicazione_tra_aoo_di_documenti_amministrativi_protocollati.pdf" target="_blank">Comunicazione tra AOO di documenti amministrativi protocollati</a>

.. |LINK13| raw:: html

    <a href="https://www.agid.gov.it/sites/default/files/repository_files/documenti_indirizzo/istruzioni_per_la_produzione_e_conservazione_registro_giornaliero_di_protocollo.pdf" target="_blank">Istruzioni per la produzione e conservazione del registro giornaliero di protocollo</a>
